{
 "യോജിപ്പ് നിലനിർത്തുന്നതിന് യോഗം": "മാതാപിതാക്കളുടെ മനസിലിരിപ്പുകളാണ് മക്കളുടെ കയ്യിലിരിപ്പുകളായി രൂപപ്പെടുന്നത്. അവരുടെ ഉള്ളിലിരിപ്പുകളാണ് മക്കളുടെ മനസിലിരിപ്പുകളായി പരിണമിക്കുന്നത്.ഉള്ളിലിരിപ്പുകളും മനസിലിരിപ്പുകളും കയ്യിലിരിപ്പുകളും തമ്മിലുള്ള വിയോജിപ്പുകളാണ് തലമുറകൾ തമ്മിലുള്ള പൊരുത്തക്കേടുകളുടെ അടിസ്ഥാനം. യോഗം എന്ന വാക്കിന്റെ യോജിപ്പ് എന്ന അർത്ഥത്തിന്റെ അടിസ്ഥാനത്തിൽ അഷ്ടാംഗ യോഗ ചര്യകൾ ഒരു വ്യക്തിയുടെ ഉള്ളിലിരിപ്പുകളും മനസിലിരിപ്പുകളും കൈയിലിരിപ്പുകളും തമ്മിൽ വിയോജിപ്പുകളുണ്ടാവാതെ ആത്മാവിന് മനസിലൂടെ ശരീരവുമായി പൂർണമായി യോജിച്ചുക്കൊണ്ട് കർമ്മങ്ങളിൽ മുഴുകുന്നതിനുള്ള പദ്ധതിയാണെന്ന് മനസിലാവുന്നു.",
 "(ഏകം മാത്രമല്ലാത്ത) അദ്വൈതം": "അദ്വൈതം എന്നാൽ ഏകം ആണെന്നല്ല. ദ്വൈതം(രണ്ട്) അല്ലാത്ത അവസ്ഥകളായ ഒന്നും(ഏകവും) മൂന്നും നാലും അഞ്ചും എന്നിങ്ങനെയുള്ള സംഖ്യങ്ങളായ) എണ്ണി തിട്ടപെടുത്താവുന്നതുമായ എല്ലാ അവസ്ഥകളെയും ഉൾക്കൊള്ളുന്ന അനേക(അന് + ഏക)വും അസംഖ്യവും അനന്തവുമായ സകല അവസ്ഥകളും ഉൾക്കൊള്ളുമ്പൊഴേ അദ്വൈതമാവുന്നുള്ളൂ. ശുദ്ധ ബോധം മാത്രമല്ല ഉണ്മ. അവ്യക്തതയും അജ്ഞതയും അന്ധതയുമൊക്കെ അനാദിയാണ്. അജ്ഞതയുടെ (അന്ധതയുടെ) സാനിദ്ധ്യത്തിൽ അനുഭവപ്പെടുന്ന ഞാൻ' എന്ന അഹം ബോധമെന്ന പരിമിതമായ ബോധാവസ്ഥയുടെ ചട്ടക്കൂടിലൂടെയുള്ള വീക്ഷണകോണിൽ നിന്നും ഉണ്മ 'എന്റെ' രൂപാന്തരമായിട്ട് രണ്ടായിട്ട് പ്രകൃതിയും രുഷനുമായാണ് അറിയപ്പെടുന്നത്. 'അഹം ബ്രഹ്മാസ്മി' 'തത്വമസി' എന്നൊക്കെ അനുഭവേദ്യമാവുന്നത് ആ അന്ധതയുടെ സാന്നിദ്ധ്യത്തിലാണ്. അനാദിയും അനശ്വരവും പരിമിതവുമായ ഇല്ലായ്മ(ശൂന്യത)യെയും അന്ധതയേയും അവ്യക്തതയേയും നിർവച്ചിക്കേണ്ടതൊ വിശദ്ധീകരിക്കേണ്ടതൊ ഇല്ല. വാക്കുകളുടെ അർത്ഥം തന്നെ ധാരാളം.ദൃക്കും-ദൃശ്യവും വേറിട്ട് (രണ്ടായി) നിലനിൽക്കുന്നതായി അനുഭവപ്പെടുന്നതിന്റെ അടിസ്ഥാനമാണ് അദ്വൈത വേദാന്ത ചിന്താപദ്ധതിയിലൂടെ വെളിപ്പെടുന്നത്. ദൃക്ക് ദൃശ്യം എന്നീ സങ്കുചിത മിഥ്യാ മായാ സങ്കൽപങ്ങളിൽ ഏതെങ്കിലും ഒന്നിന് മാത്രമായി ആധികാരികതയോ പ്രത്യേക പ്രാധാന്യമോ അദ്വൈതം നൽകുന്നതായി തോന്നുന്നില്ല.",
 "ആഴത്തിന്മേൽ ഇരുൾ ഉണ്ടായിരുന്നു": "ശ്രദ്ധിക്കപെടാത്തത്(അവഗണിക്കപ്പെട്ടത്) അകന്നും മറഞ്ഞുമിരിക്കുന്നു. അകൽച്ച ആഴത്തെയും മറ ഇരുട്ടിനെയും സൂചിപ്പിക്കുന്നു. മറഞ്ഞിരിക്കുന്നതെന്തൊ അത് അജ്ഞാതമാണ്. അജ്ഞത അന്ധതയാണ്‌. സൃഷ്ടാവിന്റെ അന്ധത(അജ്ഞത)യാണ് സൃഷ്ടിക്ക് പ്രേരണ! ആഴം അകൽച്ചയെ(എത്തിപ്പെടാനാവാത്തതിനെ)യും, ഇരുട്ട് അറിവില്ലായ്മ(അജ്ഞത, അന്ധത)യേയും സൂചിപ്പിക്കുന്നു. അജ്ഞാതമായത് (അറിയപ്പെടാത്തത്) അകലെയായിട്ടാണ് അനുഭവപ്പെടുന്നത്. നിലനിൽപ്പിന്റെ എതോ അവസ്ഥയിൽ അഹംബോധത്തിനാൽ അവഗണിക്കപ്പെട്ടത് അകലങ്ങ(ആഴങ്ങ)ളിലേക്ക് തള്ളപ്പെട്ടതായും, ആഴങ്ങളിലുള്ളതിനെകുറിച്ചുള്ള അജ്ഞത (അറിവില്ലായ്മ) ഇരുട്ടോ മറ(അന്ധത)യോ ആയിട്ടുമാണ് അഹത്തിന് അനുഭവപെടുന്നത്. ആദിയിൽ ദൈവം ആകാശവും ഭൂമിയും സൃഷ്ടിച്ചു. ഭൂമി പാഴായും ശൂന്യമായും ഇരുന്നു. ആഴത്തിന്മേൽ ഇരുളുണ്ടായിരുന്നു. ദൈവത്തിന്റെ ആത്മാവ് വെള്ളത്തിന്മേൽ പരിവർത്തിച്ചുക്കൊണ്ടിരുന്നു. ദൈവം കല്പിച്ചു: \"വെളിച്ചം ഉണ്ടാവട്ടെ!\" പൂർണത ഒരിക്കലും ഇല്ലായ്മ (അപൂർണത) അനുഭവിക്കില്ല. ഇരുട്ടിനെ അഭിമുഖീകരിക്കുന്ന സ്വത്വം (ദൈവം) അന്ധത അനുഭവിക്കുന്നുണ്ട്. സൃഷ്ടാവിന്റെ അന്ധതയും അജ്ഞതയും അപൂർണതയുമാണ് സൃഷ്ടിയിലൂടെ വെളിവാകുന്നത്. അത് തന്നെയാണ് ആദ്യം വെളിച്ചത്തെ സൃഷ്ടിക്കുന്നതിന് പ്രേരിപ്പിച്ചത്. അന്ധതയിലൂടെ പ്രകടിപ്പിക്കപ്പെട്ട അജ്ഞതയുടെ പ്രേരണയാൽ നിർവഹിക്കപ്പെടുന്ന സൃഷ്ടികർമ്മ പരമ്പരകളിലൂടെ ദൈവമെന്ന് പേരിട്ട ആദിസ്വത്വത്തിന്റെ അപൂർണതയെക്കുറിച്ചാണ് സത്യവേദഗ്രന്ഥശേഖരത്തിലെ ഉൽപത്തിപുസ്തകത്തിലെ വിവരണത്തിലൂടെ അവതരിപ്പിക്കപ്പെടുന്നത്. ആരംഭത്തിൽ അപൂർണതയനുഭവിച്ച ദൈവം സൃഷടികർമ്മങ്ങളിലൂടെ സാക്ഷാത്കരിക്കുന്ന തലമുറകളായുള്ള മനുഷ്യജന്മാനുഭവങ്ങളിലൂടെയും അനുഭവങ്ങളുടെ പൂർത്തീകരണമായ ഏകജാതനായ പുത്രനിലൂടെയും സകലത്തേയും ജീവിപ്പിക്കുന്ന കർത്താവു(കർമ്മത്തിനുടമയു)മായ പരിശുദ്ധാത്മാവിലൂടെയുമാണ് പൂർണതയനുഭവിക്കുന്നത് എന്ന് പുതിയനിയമ പുസ്തകങ്ങളിലൂടെ വിവരിക്കുന്നതായി തോന്നുന്നു. സൃഷ്ടി എന്നത് ബോധാവസ്ഥയുടെ വ്യതിയാനമാണ്. ആ വ്യതിയാനത്തെക്കുറിച്ചുള്ള തിരിച്ചറിവാണ് സ്ഥലകാലബോധം. സ്ഥലകാലബോധം എന്നത് ഒരു തരത്തിലുള്ള വേർതിരിക്കലാണ്. അദ്വൈതാ(അബോധാ)വസ്ഥയിൽ നിന്നും ബോധാ(ദ്വൈതാ)വസ്ഥയിലാവുന്ന ആ വേർത്തിരിവ് അല്ലെങ്കിൽ തിരിചറിവ് തന്നെയാണ് അഹം-ഏതൽ (സൃഷ്ടാവ്-സൃഷ്ടി) എന്നീ ബോധ ദ്വയങ്ങൾ. സ്ഥലകാലബോധം എന്നത് സൃഷ്ടിയിലേയും, സൃഷ്ടാവിലെയും ബോധാവസ്ഥയിലെ വേർതിരിവുകൾ തന്നെയാണ്. സ്ഥലബോധം സൃഷ്ടിയിലുള്ള വേർതിരിവും, കാലബോധം സൃഷ്ടാവിലുള്ള വേർതിരിവും. സ്ഥലബോധത്തിന്റെ വേർതിരിവാണ് രൂപങ്ങളായി അനുഭവപ്പെടുന്നത്. കാലബോധത്തിന്റെ വേർതിരിവാണ് നാമങ്ങളായും അനുഭവപ്പെടുന്നത്. ദ്വൈതത്തിൽനിന്ന് അദ്വൈതത്തിലേക്കും, അദ്വൈതത്തിൽനിന്ന് ദ്വൈതത്തിലേക്കുമുള്ള ചാക്രികമായ അവസ്ഥാഭേധങ്ങളിലൂടെയാണ് / വികാസ-സങ്കോചങ്ങളിലൂടെയാണ് ബോധം നിലനിൽക്കുന്നത്."
}